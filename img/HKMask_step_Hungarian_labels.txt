A külső réteg majd a bélés anyagával külön-külön ismételd meg az alábbi lépéseket:
- Hajtsd félbe az anyagot.
- Tűzd rá a kinyomtatott szabásmintát gombostűvel az anyagra.
- Vágd ki az anyagot a papírral együtt (a külső réteget a folytonos, a bélést a szaggatott vonal mentén).
- Jelöld meg a gumi (elastic) és az orrmerevítés (notch hole) helyét az anyagon a szabásmintának megfelelően.
- Vedd le a gombostűket és a szabásmintát.

---

A külső réteg két darabját tedd egymásra úgy, hogy a színük legyen befele és a visszája kifele, és varrd össze a közepét az ábrának megfelelően, majd hajtsd szét a varrást.

---

Hajtsd be a külső réteg tetejét egy centit a visszája irányába, rakd a visszahajtás alá a jelölés segítségével megfelelő méretűre vágott drótdarabot, majd varrd le a visszahajtást.

---

A 2-3-4 lépéseket hajtsd végre a béléssel is, csak ne rakd bele a drótot.

---

Mérd ki a gumipánt hosszát a maszkot az arcodhoz próbálva, majd a külső réteg mindkét szélére rögzítsd azt egy varrással. Ha kézzel varrod, elég csak a szalagot odavarrni, géppel nyugodtan varrd végig a maszk teljes szélét.

Figyelj oda, hogy a szalagot (1) az anyag színére varrd rá (2) befele nézzen a hurok. Ezt a réteget kifordítjuk, ezért ez így fog passzolni.

---

Fordítsd a bélést és a külső réteget a színük felől egymás felé -- a visszája legyen kifele. Varrd össze a két anyagot a maszk két szélén oldalt (az alsó és felső peremet ne varrd össze). Fordítsd ki.

---

A pántnak szánt szalagot vezesd át a két réteg közt, húzd oda a széléhez, majd varrd össze a két réteget a szalag másik oldalán. Figyelj arra, hogy ne varrd oda a szalagot, annak szabadon kell mozognia. Ismételd meg a másik oldalon ugyanezt.

---

A maszk alsó középső részén varrd össze a két réteget egy kis négyszög-formában: ez fogja a szűrőt bent tartani. A maszk tetején csak a külső rétegnél a drót két szélét rögzítsd egy-egy varrással, hogy ne tudjon elcsúszkálni. 
 
---

Az első használat előtt mosd ki és fertőtlenítsd.

---

Ha ezt a QR-kódot beolvasod vagy YouTube-on rákeresel arra, hogy "sew on studio", a fenti lépéseket videón is megnézheted.
